# Gratis GitHub Education Aanvragen: Stapsgewijze Handleiding

Met GitHub Education kun je gratis toegang krijgen tot handige tools zoals GitHub Copilot. Volg de onderstaande stappen om jouw aanvraag in te dienen. Let op: hoewel Copilot een krachtig hulpmiddel is, moet je er niet volledig op vertrouwen. Probeer zoveel mogelijk zelf te doen en gebruik Copilot alleen ter ondersteuning.

## Stap 1: Activeer Twee-factor Authenticatie (2FA)
1. Ga naar [GitHub](https://github.com) en log in op jouw account.
2. Ga naar jouw profielinstellingen door rechtsboven op je avatar te klikken en "Settings" te kiezen.
3. Klik in het menu links op **"Pasword and authentication"**.
4. Kies "Enable two-factor authentication" en volg de instructies om 2FA in te stellen. Je hebt een authenticator-app nodig zoals Google Authenticator of Authy.

## Stap 2: Verifieer Jouw E-mailadres
1. Ga naar jouw profielinstellingen.
2. Klik op **"Emails"** in het menu links.
3. Controleer of jouw e-mailadres correct is. Zo niet, voeg een nieuw e-mailadres toe.
4. Klik op de knop "Verify" naast jouw e-mailadres. Je ontvangt een verificatielink in je inbox.

## Stap 3: Vul Jouw Adres In
1. Ga naar jouw profielinstellingen.
2. Klik op **"Billing plans & information"**.
3. Vul jouw gegevens in onder het veld "Billing information". Dit is optioneel, maar kan helpen bij verificatie.

## Stap 4: Verkrijg Bewijs van Inschrijving bij Jouw School
1. Log in op **Magister** of een vergelijkbare schoolapplicatie.
2. Zoek naar de sectie "Documenten".
3. Download een document dat aantoont dat je een ingeschreven student bent. Dit kan bijvoorbeeld een inschrijvingsbewijs of een recent rapport zijn.

## Stap 5: Dien Jouw Aanvraag In
1. Ga naar [GitHub Education](https://education.github.com/pack).
2. Klik op "Get your pack" en log in op jouw GitHub-account.
3. Volg de stappen om jouw aanvraag in te dienen:
    - Stuur het bewijs van inschrijving dat je in de vorige stap hebt gedownload naar je telefoon en maak dan met je laptop camera een foto van je telefoon.
    - Controleer dat alle andere vereisten (zoals een geverifieerd e-mailadres en 2FA) voldaan zijn.
4. Wacht op een bevestiging van GitHub. Dit kan enkele dagen duren.

Met deze stappen kun je gratis gebruik maken van GitHub Copilot in Visual Studio Code en andere geweldige tools binnen het GitHub Education Pack. Veel succes!

